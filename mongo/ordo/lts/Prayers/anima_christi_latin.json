{"language": "Latin", "category": "Most Necessary Prayers", "title": "Anima Christi", "text": "Anima Christi, sanctifica me.\r\nCorpus Christi, salva me.\r\nSanguis Christi, inebria me.\r\nAqua lateris Christi, lava me.\r\nPassio Christi, conforta me.\r\nO bone Iesu, exaudi me.\r\nIntra tua vulnera absconde me.\r\nNe permittas me separari a te.\r\nAb hoste maligno defende me.\r\nIn hora mortis meae voca me.\r\nEt iube me venire ad te,\r\nUt cum Sanctis tuis laudem te\r\nin saecula saeculorum.\r\nAmen."}