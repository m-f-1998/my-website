{"language": "Latin", "category": "Most Necessary Prayers", "title": "Veni Sancte Spiritus", "text": "Veni, Sancte Spiritus, reple tuorum corda fidelium, et tui amoris in eis ignem accende.\n\n\u2123. Emitte Spiritum tuum et creabuntur;\n\u211f. Et renovabis faciem terrae.\n\nOremus.\nDeus, qui corda fidelium Sancti Spiritus illustratione docuisti: da nobis in eodem Spiritu recta sapere, et de eius semper consolatione gaudere. Per Christum Dominum nostrum.\nAmen."}