{"language": "Latin", "category": "Holy Sacrifice of the Mass", "title": "Leonine Prayers", "text": "Ave Maria, gratia plena, Dominus tecum; benedicta tu in mulieribus, et benedictus fructus ventris tui, Jesus. Sancta Maria mater Dei, ora pro nobis peccatoribus, nunc et in hora mortis nostrae.\r\nAmen.\r\n\r\nAve Maria, gratia plena, Dominus tecum; benedicta tu in mulieribus, et benedictus fructus ventris tui, Jesus. Sancta Maria mater Dei, ora pro nobis peccatoribus, nunc et in hora mortis nostrae.\r\nAmen.\r\n\r\nAve Maria, gratia plena, Dominus tecum; benedicta tu in mulieribus, et benedictus fructus ventris tui, Jesus. Sancta Maria mater Dei, ora pro nobis peccatoribus, nunc et in hora mortis nostrae.\r\nAmen.\r\n\r\nSalve, Regina, mater misericordiae, vita, dulcedo, et spes nostra, salve. Ad te clamamus exsules filii Hevae. Ad te suspiramus, gementes et flentes in hac lacrimarum valle.\r\n\r\nEia, ergo, advocata nostra, illos tuos misericordes oculos ad nos converte. Et Iesum, benedictum fructum ventris tui, nobis post hoc exsilium ostende.\r\n\r\nO clemens, O pia, O dulcis Virgo Maria.\r\nAmen.\r\n\r\n\u2123. Ora pro nobis, sancta Dei Genitrix.\r\n\u211f. Ut digni efficiamur promissionibus Christi.\r\n\r\nOremus. Deus, refugium nostrum et virtus, populum ad te clamantem propitius respice; et intercedente gloriosa, et immaculata Virgine Dei Genitrice Maria, cum beato Joseph, ejus Sponso, ac beatis Apostolis tuis Petro et Paulo, et omnibus Sanctis, quas pro conversione peccatorum, pro libertate et exaltatione sanctae Matris Ecclesiae, preces effundimus, misericors et benignus exaudi. Per eundum Christum Dominum nostrum.\r\nAmen.\r\n\r\nSancte Michael Archangele, defende nos in proelio, contra nequitiam et insidias diaboli esto praesidium. Imperet illi Deus, supplices deprecamur: tuque, Princeps militiae caelestis, Satanam aliosque spiritus malignos, qui ad perditionem animarum pervagantur in mundo, divina virtute, in infernum detrude.\r\nAmen.\r\n\r\nCor Jesu Sacratissimum. Miserere Nobis.\r\nCor Jesu Sacratissimum. Miserere Nobis.\r\nCor Jesu Sacratissimum. Miserere Nobis."}