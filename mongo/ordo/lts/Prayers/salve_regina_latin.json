{"language": "Latin", "category": "Most Necessary Prayers", "title": "Salve Regina", "text": "Salve, Regina, mater misericordiae, vita, dulcedo, et spes nostra, salve. Ad te clamamus exsules filii Hevae. Ad te suspiramus, gementes et flentes in hac lacrimarum valle.\n\nEia, ergo, advocata nostra, illos tuos misericordes oculos ad nos converte. Et Iesum, benedictum fructum ventris tui, nobis post hoc exsilium ostende.\n\nO clemens, O pia, O dulcis Virgo Maria.\nAmen.\n\n\u2123. Ora pro nobis, sancta Dei Genetrix.\nR. Ut digni efficiamur promissionibus Christi.\n\nOremus.\nOmnipotens sempiterne Deus, qui gloriosae Virginis Matris Mariae corpus et animam, ut dignum Filii tui habitaculum effici mereretur, Spiritu Sancto cooperante, praeparasti: da, ut cuius commemoratione laetamur; eius pia intercessione, ab instantibus malis, et a morte perpetua liberemur. Per eundem Christum Dominum nostrum.\nAmen."}